---
title: 'O meni'
menu: 'main'
---

Moje ime je Miloš Basaraba. Po struci sam diplomirani ekonomsita, a bavim se veštačenjem, podacima, poslovnim procesima, računarima, predavanjima i drugim aktivnostima pre svega iz oblasti veštačke inteligencije i mašinskog učenja i veza istih sa savremenim poslovnim procesima u svim domenima.

![Milos Basaraba fotografija](/content/about_files/Slika_milos.png)
## Obrazovanje

Završio sam Ekonomski fakultet u Beogradu, 2002. godine i sredinom iste godine diplomirao sa ocenom 10 na temu Tehnološki progres u poljoprivredi. 

Tokom 2003 i 2004 godine, služio sam obavezni vojni rok, tokom kog sam pohađao obuke za organizaciju i rad u okviru lanca snabdevanja hranom i potrošnim materijalom kao i organizaciju rada kuhinje i ostalih pratećih delatnosti iz oblasti vojne logistike.

Tokom svog rada konstantno sam se usavršavao u domenu preduzetništva, prava, računovodstva, računarstva o čemu posedujem brojne certifikate o izvršenim stručnim obukama.

Počevši od 2017. godine, intenzivno završavam preko 150 različitih kurseva iz oblasti data-science radeći na programskim jezicima kao što su R, Python, SQL sa svim pratećim paketima, te rad iz oblasti Data Science, Veštačke inteligencije i mašinskog učenja. Ove koncepte intenzivno primenjujem u svom svakodnevnom radu, što sam posao čini neuporedivo efikasnijim.

Osnovni moto mog rada jeste konstanto usavršavanje i konstantan rad na sebi, te se iz tog razloga konstanto usavršam naročito u oblastima ekonomije, prava, informatike i naravno data-scienc-a

## Radno iskustvo

Od 2011. godine, radim kao stalni sudski veštak ekonomsko - finansijske oblasti veštačenja. Uradio sam preko petsto nalaza i mišljenja veštaka, u prethodnom periodu, naročito iz oblasti radnih odnosa, dužničko-poverilačkih odnosa, kreditnih odnosa, računovodstvene dokumentacije, blagajničkog poslovanja, materijalnog poslovanja i slično.

Od 2005 godine, osnivač sam Poslovne Agencije Abacus, koja je uspešno poslovala u prethodnom periodu i koja je bila prevashodno fokusirana na pripremu dokumentacije za kredite po različitim konkursima, pravno-finansijsko savetovanje, poresko savetovanje, računovodstveni konsalting i naročito na IT konsalting. 

Od 2005 do 2017. godine radio sam u srednjoj školi, kao predavač ekonomske grupe predmeta, uspešno osposobljavajući generacije učenika, koji danas rade u brojnim renomiranim kompanijama.

Od 2002 do 2003. godine, radio sam takodje u srednjoj školi, kao nastavnik informatike i računarstva, na odredjeno vreme od godinu dana.
