---
title: 'Veštačenja'
date: 2018-11-28T15:14:39+10:00
image: '/services/default.png'
featured: true
draft: false
---

Do sada smo izradili preko 500 nalaza i mišljenja veštaka iz ekonomsko-finansijske oblasti veštačenja, kako za potrebe sudova tako i za potrebe samih klijenata. Veštačenja radimo stručno i savesno u skladu sa pravilima struke i postavljenim zadatkom veštačenja. Naročito smo specijalizovani za veštačenja iz oblasti radnih odnosa, dužničko-poverilačkih odnosa, kreditnih odnosa, kupoprodajnih odnosa, utvrdjivanje visine štete i izmakle koristi, obračuna kamata, veštačenja u oblasti poreza, bankarskih veštačenja, veštačenja finansijskih prevara, kao i aktuarska veštačenja vezana za osiguravajuća društva i drugo.

## Veštačenje zarada

Veštačenja u radnim sporovima, obuhvata sve vrste ekonomsko-finansijskog veštačenja u sporovima povodom radnih odnosa pre svega veštačenje zarade, kao što su:  
- Veštačenje naknade štete povodom izgubljene zarade uz uvažavanje svih elemenata izgubljene zarade  
- Veštačenje ispravnosti obračuna zarade u cilju provere ispravnosti obračuna zarade u skladu sa ugovorom o radu  
- Utvrdjivanje razlike izmedju isplaćene i obračunate zarade  
- Obračun zarade za prekovremeni rad, noćni rad, rad u smenama i druge dodatke na zaradu  
- Obračun poreza i doprinosa na zarade  
- Provera ispravnosti obračuna zarada i kontrola zaposlenih koji vrše obračun zarada  
- Obračun zakonske zatezne kamate na zarade ili razlike zarade od momenta dospelosti do trenutka isplate odnosno unapred definisanog trenutka.
- Druge specifične zahteve klijenata iz oblasti radnih odnosa  

Cena usluga veštačenja u radnim sporovima i po osnovu radnih odnosa zavisi pre svega od broja perioda za obračun i složenosti samog zadatka veštačenja. 
Zadatak veštačenja formuliše sam klijent ili sud, te ima mogućnost da precizno definiše ono što je potrebno utvrditi veštačenjem.  

## Obračun zakonske zatezne kamate
Zakonska zatezna kamata je kamata koju plaća dužnik poveriocu ukoliko kasni sa isplatom. Veštačenjem zakonske zatezne kamate se utvrdjuje visina zakonske zatezne kamate, te vam možemo ponuditi sledeća veštačenja iz domena obračuna zakonske zatezne kamate:  
- Obračun zakonske zatesne kamate na dug iskazan u dinarima (RSD) sa ili bez prometa (izmena u obračunu povećanjem zaduženja ili isplatom dela obaveza) u skladu sa zakonom.  
- Obračun zakonske zatezne kamate na dug iskazan u evrima (EUR) sa ili bez prometa (izmena u obračunu povećanjem zaduženja ili isplatom dela obaveza) u skladu sa zakonom. 
- Obračun zakonske zatezne kamate na dug iskazan u drugim stranim valutama, sa ili bez prometa (izmena u obračunu povećanjem zaduženja ili isplatom dela obaveza) u skladu sa zakonom.  
- Obračun domicilne kamate za strane valute sa sa ili bez prometa.  
- Obračun referentne kamate prema stopama referentne kamatne stope NBS. 
- Obračun revalorizacije indeksom potrošačkih cena odnosno indeksom rasta cena na malo.
- Obračun kamate na poreski dug u skladu sa zakonom
- Obračun kamate na carinski dug u skladu sa zakonom

U postupku obračuna, moguće je primeniti različite tipove i modele obračuna, sve u skladu sa zadatkom koji postavlja sam klijent. Za potrebe ove usluge, razvili smo posebnu aplikaciju koja značajno snižava troškove vezane za obračun i ostavlja mogućnost samostalnog formulisanja zadatka u obračunu kamate. Cena usluga pre svega zavisi od visine glavnice te se na bazi toga i formira cena. U okviru aplikacije za obračun zakonske zatezne kamate, dobićete ponudu, odnosno predračun o ceni same usluge obračuna zakonske zatezne kamate.  
Aplikacija će biti dostupna uskoro.
